# FCG

-Nel primo file del progetto ho preso un disegno tecnico di una Ford Mustang Mach 1 del 1969 e l’ho disposto lungo i tre assi per ottenere proporzioni corrette. Successivamente ho modellato un cubo, utilizzando principalmente loop cut e grab, adattandolo alla forma della fiancata in vista laterale.
Per semplificare il lavoro ho diviso il cubo a metà e applicato il modificatore mirror, così da avere le stesse modifiche sui due lati.

-Nel secondo file ho modellato il tettuccio, utilizzando grab con proportional editing, e ho rimodellato il paraurti anteriore.

-Nel terzo file ho corretto alcuni vertici e lati che successivamente hanno definito la forma del finestrino.

-Quarto file non presente perché uguale al terzo.

-Nel quinto file ho migliorato la forma del paraurti anteriore, cancellato alcuni lati nella zona del finestrino e del parabrezza, e ho tagliato lo spazio (con knife) dove sarebbero andate le ruote.

-Nel sesto e settimo file non ci sono state modifiche significative: ho solo aggiunto una faccia per separare il parabrezza dal finestrino e ricavato il lunotto tramite knife.

-Nell’ottavo file ho eliminato alcuni lati , che reputavo non necessari, per evitare confusione.

-Nel nono file non ci sono state modifiche rilevanti: ho sistemato a mano alcuni vertici basandomi sulle viste dall’alto e laterale, e ho cancellato qualche lato.

-Nel decimo file ho ricavato lo spazio per i fari, spostandolo leggermente all’indietro con riferimento alla vista laterale.

-Nell’undicesimo file ho continuato a rifinire il paraurti, sempre dalla vista laterale, ottenendo finalmente la forma desiderata.

-Nel dodicesimo file ho creato i passaruota tramite una semplice estrusione dei lati.

-Nel tredicesimo file ho iniziato a sperimentare con lo shading per verificare se il modello stesse prendendo forma.

-Nel quattordicesimo file ho iniziato a modellare la calandra: ho creato una griglia di lati e, per dargli spessore, ho utilizzato il modificatore skin, in combinazione con mirror.

-Nel quindicesimo file ho corretto la calandra, poiché lo mirror non aveva specchiato correttamente e in un lato la griglia risultava all’interno del paraurti.

-Nel sedicesimo file ho aggiunto la presa d’aria sul cofano, usando tagli ed estrusioni.

-Nel diciassettesimo file ho ricavato lo spazio per i fari, tagliando un cerchio, estrudendo verso l’interno e infine applicando un inset.

-Nel diciottesimo file ho corretto un errore presente nel file precedente.

-Nel diciannovesimo file ho creato le ruote: per evitare copia-incolla ho usato i modificatori array e mirror. Ho inoltre continuato a sperimentare con lo shading, cercando di ottenere una resa accettabile delle texture.

-Nel ventesimo file ho aggiunto due ulteriori fari (uno tramite mirror) e, nello shading, ho applicato l’emissione così da simulare fari accesi.

-Nel ventunesimo e ultimo file ho aggiunto specchietti, maniglie, spoiler e piccoli dettagli sulle ruote. Poiché il modello finale è low/mid poly, texture e shading realistici non risultavano convincenti: ho quindi optato per il cell shading, che conferisce uno stile più cartoon senza perdere l’essenza del 3d. Per completare il tutto ho aggiunto la Lineart.
